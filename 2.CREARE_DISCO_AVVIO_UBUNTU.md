# **2.CREARE UN DISCO DI AVVIO DI UBUNTU SERVER SU USB**

DA PC
- Creare una nuova cartella e scaricare dal sito ufficiale di _Ubuntu_ la versione server (nella stesura di questa guida é stata utilizzata la versione _Ubuntu 24.04.1 LTS_):
    https://ubuntu.com/download/server

(Sul sito selezionare l’opzione "_manual installation_" e cliccare sul link per il download).

- Inserire la chiave USB (deve essere vuota e/o formattata precedentemente).

- Per creare il boot su USB, utilizzeremo un’applicazione chiamata _Balena Etcher_.
Se non avete _Balena Etcher_, scaricatelo dal sito ufficiale:

    https://etcher.balena.io/

- Andare nella cartella dei download ed estrarre il file zippato (tasto destro → _Extract Here_). 
Questo cambierà il file e lo trasformerà in un'_AppImage_.

- Assegnare i permessi di esecuzione: tasto destro sull'icona, selezionare "_Properties_", poi la scheda 
"_Permissions_", e spuntare la casella "_Allow executing file as a program_" nella sezione "_Execute_".

- Aprire _Balena Etcher_ facendo doppio clic sull'icona dell'app.
Nella schermata iniziale, selezionare "_Flash from File_", cercare il file di "_Ubuntu server_", selezionare 
la chiavetta USB e infine cliccare su "_Flash_".
Vi verrà chiesta la _password_.
Inizierà così la scrittura (tutto ciò che è presente sulla USB verrà cancellato, attenzione!).

Giá che ci siamo possiamo formattare l'SSD esterno, di modo che la futura installazione sará piú rapida.
Connettere il disco SSD al PC ed attendere che venga letto, poi aprire la cartella "_Home_". 
Nella colonna di Sinistra ci sarà "_Recent – Starred – Home ecc.._" scendere ed arrivare al disco SSD (se ne avete connessi piú di 1 lo si può riconoscere cliccando con il tasto DX, poi su "_Properties_" e controllando i TB ). 
Individuato il disco cliccare con il _tasto DX_ e selezionare "_Format_", impostare il formato di Linux ** _Ext4_ ** e cliccare _Start_.

Molto bene, ora che abbiamo preparato il necessario possiamo iniziare a comporre il tutto >>> [3.INSTALLAZIONE UBUNTU SERVER](3.INSTALLAZIONE_UBUNTU_SERVER.md)
