# **Full Node Bitcoin facile facile**

Ci sono diverse guide in italiano e in inglese che spiegano come installare un Full Node, tuttavia, sono abbastanza tecniche e danno per scontato molte cose. Non essendo un programmatore, ho fatto fatica a trovare tutto il necessario (e a capirlo!). Ho pensato che anche altri potessero trovarsi in difficoltà e, di conseguenza, rinunciare all'opportunità di crescita personale che questo processo comporta. :)

Per questo motivo, ho deciso di scrivere una guida semplice che seguisse passo dopo passo tutti i passaggi necessari, in modo che chiunque, indipendentemente dal livello informatico, potesse configurare autonomamente il proprio Full Node.

Anche la scelta di utilizzare un MiniPC ricondizionato non è stata casuale. Negli ultimi anni, infatti, i prezzi del Raspberry Pi (tipicamente usato in passato) sono aumentati vertiginosamente, creando un'ulteriore piccola barriera iniziale. Scrivendo una guida che prevede l'uso di un MiniPC (che si trova ricondizionato a prezzi molto inferiori), ho voluto rendere la creazione di un proprio nodo più accessibile, anche perché un vecchio PC, ormai non più performante, magari è già disponibile in casa, e l'installazione risulta completamente compatibile con questa soluzione.

Ho preso spunto per la maggior parte dei casi, dai video della serie in Inglese di “Ministry of Nodes” del 2024:
[https://www.youtube.com/watch?v=9Kb7TobTNPI](https://www.youtube.com/watch?v=YVrPhOIObB0)

dalla guida in Italiano di Filippone:

[https://github.com/Fillippone/NodoBitcoinforDummies/blob/master/07.Bitcoin.md](https://github.com/Fillippone/NodoBitcoinforDummies) 

e da altri forum/siti web (molti in Inglese). 

OVVIAMENTE dovete fare delle vostre ricerche e guardare altro materiale, perché la tecnologia è sempre in continua evoluzione. 
Questa guida vuole essere un aiuto e deve essere considerata la base da cui partire.

